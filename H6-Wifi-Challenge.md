## Mitä opin

Tässä harjoituksessa opin todella paljon verkkoturvallisuudesta ja siitä, kuinka yllättävän helppoa verkkoihin hyökkääminen voi olla, jos suojaukset ovat heikkoja. Ymmärsin esimerkiksi, miten vaarallista on käyttää julkisia Wi‑Fi‑verkkoja ilman VPN:ää — kuka tahansa samassa verkossa voi yrittää siepata liikennettä tai pakottaa laitteen tekemään handshake‑yhteyksiä. Opin myös, kuinka tehokkaita eri työkalut voivat olla: monet hyökkäykset, kuten sanalistabruteforce, eivät vaadi hyökkääjältä juuri mitään, vaan ohjelma tekee kaiken työn käyttäen tavallisia salasanalistoja.

Sain myös paljon uutta kokemusta erilaisista komennoista ja työkaluista, kuten besside-ng, aircrack-ng, mdk4 ja airodump-ng. Harjoitus näytti konkreettisesti, miten hyökkäykset toimivat teknisesti, ja mitä vaiheita niihin kuuluu.

Samalla opin myös, miten oma verkko voidaan suojata paremmin. Hyviä käytäntöjä ovat esimerkiksi vahvan ja pitkän salasanan käyttäminen, WPA3-salauksen valitseminen (tai vähintään WPA2), WPS:n poistaminen käytöstä, reitittimen ohjelmiston päivittäminen sekä vierasverkon eristäminen muusta verkosta. Lisäksi on tärkeää käyttää VPN:ää julkisissa verkoissa ja välttää yhdistämästä automaattisesti tuntemattomiin Wi‑Fi-verkkoihin.

## Lähteet
https://lab.wifichallenge.com/

